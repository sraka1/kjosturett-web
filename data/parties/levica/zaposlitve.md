Čeprav je Slovenija relativno bogata država, se to ne odraža v življenjskih pogojih vseh, ki s svojim delom to bogastvo ustvarjamo. Konkurenčnost gospodarstva v preveliki meri sloni na nizkih plačah, prekarnih zaposlitvah in visoki intenzivnosti dela, kar vodi v krčenje delavskih pravic. Zato bomo nadaljevali z višanjem minimalne plače, uvedli pravilo, da osnovna plača ne more biti nižja od minimalne plače in okrepili nadzor nad izplačevanjem prejemkov delavcev, se borili za odpravo prekarnosti in izkoriščevalskih delovnih pogojev, zagotovili več pravic za študentske delavce, skrajšali delovni čas na največ 32 ur tedensko ter dvignili najnižje in najvišje nadomestilo za brezposelnost.
