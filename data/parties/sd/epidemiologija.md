Upravljanje epidemije je vodila vlada kaosa, konflikta in korupcije. Priča smo bili ignoranci stroke, prelaganju odgovornosti na ljudi, sprejemanju ukrepov čez noč.
Ključen bo prehod na nadzorovano prisotnost virusa med ljudmi, ki bo prenesel večino tveganja na nezaščitene in ranljive skupine, zato moramo le-te opolnomočiti. Zgraditi moramo družbeno soglasje o smiselnih in razumnih ukrepih (promocija zaščitnega vedenja, cepljenje, dostopnost hitrega testiranja), s transparentno in empatično komunikacijo, podporo stroke. Naš cilj je neodvisna javna institucija za sodobno spremljanje nalezljivih bolezni, modeliranje in napovedi, z analitiko v realnem času, transparentno prikazovanje podatkov.
